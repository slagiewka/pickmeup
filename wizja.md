Celem projektu jest opracowanie API pozwalającego na sterowanie położeniem ramienia manipulacyjnego o 6 stopniach swobody przy wykorzystaniu metody kinematyki odwrotnej. Do ustalenia położenia wykorzystywane będą trzy współrzędne(x,y,z) oznaczające położenie ramienia w przestrzeni oraz kąt między ramieniem robota a płaszczyzną. U podstawy robota umiejscowiony będzie laser odpowiedzialny za skanowanie otoczenia. Przekaże on informacje o położeniu i rozmiarach przedmiotu, który następnie zostanie podniesiony przez ramię. Przestrzeń w jakiej może operować robot zostanie ograniczona do ustalonych przez nas wymiarów. Należy zadbać także o to, by robot unikał kolizji(tj. nie mógł uderzyć w powierzchnię, na której stoi lub w samego siebie, itp.).

API operować będzie na z góry określonej przestrzeni. W przypadku złożenia żądania ustawienia ramienia w pozycji dla niego niedostępnej, żądanie może nie zostać spełnione. Takie pozycje to na przykład rozkaz uchwycenia przedmiotu od spodu lub rozkaz wysunięcia ramienia poza jego możliwy zasięg. 

Wdrożenie dotyczyć będzie ramienia o sześciu stopniach swobody, jednak do obliczeń ustawienia ramienia nie zostaną wykorzystane wszystkie z nich. Produkt końcowy powinien uwzględniać konieczność zaciśnięcia uchwytu ramienia robota w celu złapania i podniesienia przedmiotu.

